<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Doberman Pinscher</title>
    <link rel="stylesheet" type="text/css" href="css/mystyle.css">
</head>
<center>

    <body>
        <img style="border:8px double #000000 ;padding:2px" src="images/dog.jpg" alt="Doberman">

        <table border="0" cellspacing="0" cellpadding="0" style="border: 8px double #000000" width=1650>
            <tr>
                <td align="center" valign="middle" style="border: 5px dashed #000000">
                    <p><strong>ประวัติสายพันธุ์</strong></p>
                    ต้นกำเนิดของสายพันธุ์ “โดเบอร์แมน พินสเชอร์” เริ่มต้นในศตวรรษที่ 19 ในประเทศเยอรมัน
                    โดยนักเพาะพันธุ์สุนัขในสมัยนั้นชื่อว่า นาย “หลุยซ์ โดเบอร์แมน” (Louis Dobermann) จากเมือง Apolda
                    ในขณะนั้นนายหลุยซ์มีอาชีพเป็นพนักงานเก็บภาษีแล้วต้องเดินทางไปหลายสถานที่
                    เขาจึงมักเลี้ยงสุนัขไว้ทำหน้าที่อารักขาและเป็นเพื่อนร่วมเดินทางขณะเดินทางไปสถานที่ต่าง ๆ
                    แต่ก็ยังไม่มีใครทราบว่านายหลุยซ์นั้นทำการเพาะพันธุ์สายพันธุ์นี้อย่างไร
                    นักประวัติศาสตร์บางคนได้เสนอว่าที่มาของ “โดเบอร์แมน” อาจมาจากการผสมข้ามสายพันธุ์ ได้แก่
                    พันธุ์แมนเชสเตอร์ เทอร์เรียร์ (Manchester Terrier) ร็อตไวเลอร์ (rottweiler) เยอรมัน ฟินสเชอร์
                    (German Pinscher)
                    สุนัขพันธุ์โดเบอร์แมนรุ่นแรกมีใบหน้ากว้าง และมีมวลกระดูกมากกว่าเมื่อเทียบกับรุ่นหลัง ๆ
                    และเมื่อเวลาผ่านไปผู้เพาะพันธุ์ได้พัฒนาให้มีลักษณะโครงสร้างที่ทันสมัยเหมือนที่เห็นในปัจจุบัน
                    สุนัขพันธุ์นี้เริ่มได้รับความนิยมในช่วงปี 1899 และสุนัขโดเบอร์แมนตัวแรกถูกนำเข้าไปในอเมริกาในปี 1908
                    และเป็นปีเดียวกันที่พบว่ามีการจดบันทึกสายพันธุ์ในสมาคม AKC (America Kennel Club) นช่วงศตวรรษที่ 20
                    พวกมันถูกใช้ในการรบควบคู่กับนาวิกโยธินในการรบในมหาสมุทรแปซิฟิกช่วงสงครามโลกครั้งที่ 2
                    และได้รับความสนใจเป็นอย่างมากในฐานะสหายคู่ใจที่แน่วแน่และกล้าหาญ
                    เมื่อเวลาผ่านไปหลายครอบครัวในสหรัฐอเมริกาเริ่มเห็นว่าสุนัขพันธุ์นี้สามารถทำให้เกิดเป็นตระกูลใหญ่ได้

                    ต่อมาสายพันธุ์โดเบอร์แมนได้รับความนิยมอย่างมาก มักนิยมให้ทำหน้าที่เป็นสุนัขตำรวจ รวมถึงสุนัขกู้ภัย
                    และสุนัขบำบัด สุนัขพันธุ์นี้ได้รับชื่อเสียงอย่างมากในช่วงสงครามโลกครั้งที่สอง ทหารสหรัฐฯ
                    ได้นำสุนัขพันธุ์โดเบอร์แมนเข้าร่วมรบสงครามที่เกาะกวม จนสุนัขสายพันธุ์นี้ได้รับฉายาว่า Devil Dogs
                    หลังจากสงครามจบลงได้มีการสร้างอนุสาวรีย์ เพื่อรำลึกถึงความกล้าหาญ และความเสียสละ
                    ด้วยนิสัยที่ซื่อสัตย์ และความกล้าหาญทำให้สายพันธุ์โดเบอร์แมนได้รับความนิยมมาถึงปัจจุบัน
                    ลักษณะทางกายภาพ
                    โดเบอร์แมน พินสเชอร์ เป็นสุนัขขนาดกลาง วัดความสูงจากพื้นไปจนถึงไหล่สำหรับตัวโตเต็มวัยได้ 26-28 นิ้ว
                    ซึ่งอาจแตกต่างกันในตัวผู้และตัวเมีย โดยตัวเมียนั้นอาจตัวเล็กกว่าตัวผู้ 2-4 นิ้ว
                    ตัวผู้มีน้ำหนักประมาณ 75-100 ปอนด์ (35-45 กิโลกรัม) และตัวเมียมีน้ำหนักประมาณ 60-90 ปอนด์ (27-41
                    กิโลกรัม) มีศีรษะที่ยาวเรียวและมีลำตัวเพรียว มีจุดเด่นที่กล้ามเนื้อทำให้มีความปราดเปรียวอย่างมาก
                    ซึ่งเป็นลักษณะพิเศษในสุนัขประเภทสุนัขใช้งาน (Working dog)
                    โดเบอร์แมนนั้นมีขนลักษณะนุ่ม เรียบ สั้น มันวาว เรียงเป็นระเบียบ มีอยู่หลายสี เช่น สีดำ สีแดง
                    และสีน้ำตาลอมเหลือง โดยทางสมาคมอเมริกัน เคนเน็ล คลับ (America Kennel Club, AKC)
                    ได้กำหนดว่าสายพันธุ์โดเบอร์แมนที่ได้รับการขึ้นทะเบียนต้องมีได้แค่ 3 สี
                    และมีรอยแต้มสีสนิมได้ที่เหนือดวงตา บนจมูกและปาก ลำคอ และหน้าอกส่วนหน้า ด้านล่างหาง
                    หรืออาจมีรอยปื้นสีขาวกลางหน้าอกได้ แต่ขนาดต้องไม่เกิน ½ ตารางนิ้ว
                    ส่วนหางของโดเบอร์แมนนั้นตั้งแต่เกิดจะมีหางเป็นลักษณะยาว และเรียว
                    ในประเทศสหรัฐอเมริกามักทำการตัดหางตั้งแต่ยังเล็ก
                    ส่วนหูของโดเบอร์แมนจะมีลักษณะห้อยลงตั้งแต่เกิดแต่ไม่เป็นที่นิยม
                    นักเพาะพันธุ์สุนัขจึงนิยมตัดตกแต่งใบหู และดัดให้ตั้งขึ้น โดยมักจะทำในอายุระหว่าง 7-9 สัปดาห์
                    หากทำเมื่ออายุมากกว่า 12 สัปดาห์โอกาศที่หูจะตั้งจะลดน้อยลง นอกจากนี้
                    โดเบอร์แมนเป็นสุนัขที่ไม่ค่อยมีกลิ่นตัว ทำให้ง่ายต่อการดูแล และทำความสะอาด
                    ลักษณะนิสัย
                    โดเบอร์แมนเป็นสุนัขที่มีความมั่นใจ ซื่อสัตย์กับเจ้าของ และรักทุกคนที่มีความใกล้ชิด
                    อีกทั้งยังมีนิสัยกล้าหาญ ชอบการผจญภัย ดูน่าเกรงขาม กระตือรือร้น และเป็นผู้พิทักษ์ผู้ปกป้องที่ดี
                    ซึ่งถือเป็นจุดเด่นของสุนัขพันธุ์นี้ ทำให้พวกมันมักถูกใช้เป็นสุนัขตำรวจ สุนัขลาดตระเวน
                    และสุนัขเฝ้าบ้านที่ยอดเยี่ยม เนื่องจากพวกมันมีสัญชาตญาณที่ยอดเยี่ยม
                    จึงมักเห่าเตือนให้รู้ว่ามีคนแปลกหน้าเข้ามา หรือถ้าเจ้าของมีอันตราย
                    หรือหากใครจะเข้ามาทำร้ายคนในครอบครัว พวกมันจะสู้โดยไม่ลังเลทันที
                    นอกจากนี้สุนัขพันธุ์โดเบอร์แมนสามารถเป็นสุนัขที่เลี้ยงในครอบครัวได้ดี
                    แต่ควรระลึกไว้เสมอว่าสุนัขพันธุ์นี้มีโลกส่วนตัวสูง
                    การเข้ากับเด็ก
                    การเข้ากันของสุนัขและเด็ก ๆ โดยส่วนใหญ่แล้วขึ้นอยู่กับวิธีการเลี้ยงสุนัข ในช่วงปีแรกของลูกสุนัข
                    ถ้าพวกมันถูกล้อมรอบไปด้วยเด็ก ๆ พวกมันจะเป็นเพื่อนที่ยอดเยี่ยมสำหรับเด็ก ๆ
                    พวกเขาจะเล่นด้วยกันและที่สำคัญที่สุดคือมันจะปกป้องเด็ก ๆ
                    แต่อย่างไรก็ตามพวกมันมีนิสัยก้าวร้าวและเกรี้ยวกราดอยู่แล้ว ดังนั้นในช่วงแรกสุนัขควรได้รับการควบคุม
                    และมีการฝึกนิสัยสม่ำเสมอ สิ่งสำคัญคือต้องสอนทั้งสุนัขและเด็ก ๆ
                    ให้รู้ถึงวิธีการโต้ตอบที่ถูกต้องและเหมาะสมตั้งแต่เนิ่น ๆ อีกสิ่งสำคัญคือ
                    การพาสุนัขเข้าสังคมตั้งแต่ยังเล็ก ๆ จะทำให้พวกมันลดนิสัยก้าวร้าวได้
                    และสามารถเข้ากับสุนัขและสัตว์ตัวอื่น ๆ ได้ดีอีกด้วย

                </td>
            </tr>
        </table>
</center>
<ul>
    <li><a href="blog.html" class="btn rounded red mini">ย้อนกลับ</a></li>
</ul>
</body>

</html>